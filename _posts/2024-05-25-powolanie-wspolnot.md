---
layout: post
title:  "Powitanie i powiadomienie o założeniu wspólnot mieszkaniowych"
author: norbert
image: assets/images/5.jpg
featured: false
---
Witajcie drodzy Właściciele!

W tej pierwszej wiadomości od zarządu wspólnot mieszkaniowych chcieliśmy podziękować za Wasze zaufanie
oraz poinformować o tym, jakie kroki podejmujemy w celu organizacji naszego osiedla. To ekscytujący czas,
w którym wykonujemy sporo pracy, która niekoniecznie jest widoczna, ale pomoże nam odnieść długoterminowy sukces.
Poniżej kilka punktów, podsumowujących, gdzie obecnie jesteśmy:

1. Dzięki dużemu poparciu (za które serdecznie dziękujemy! :) ), w ubiegłym tygodniu **wybraliśmy zarządy dla wspólnot**
obydwu budynków. Podsumowanie głosowania oraz sama uchwała została wysłana do wszystkich mailowo, oraz jest dostępna
na życzenie.

2. Po zatwierdzeniu wyników **podjęliśmy prace, aby sformalizować działania wspólnot** - zostały one zarejestrowane w 
odpowiednich urzędach; obecnie otwieramy konta bankowe i podpisujemy umowy z usługodawcami, aby zapewnić nieprzerwane 
działanie osiedla. Przygotowujemy również początkowe uchwały regulujące działanie wspólnot; oraz plan gospodarczy na
drugą połowę tego roku. Poinformujemy Was o szczegółach już niedługo!

3. Uruchomiliśmy **kanały komunikacji dla Waszej wygody**:
    1. Można się z nami kontaktować
        1. Mailowo: [zarzad@jaworowa.org](mailto:zarzad@jaworowa.org)
        2. Poprzez Whatsapp: [jaworowa.org/whatsapp](https://jaworowa.org/whatsapp)
        3. Listownie: wrzucić do skrzynki w budynku 41
    2. Dodatkowo wszystkie informacje będziemy publikować
        1. Na naszej stronie internetowej: [jaworowa.org](https://jaworowa.org)
        2. Tablicach ogłoszeń
        3. Wysyłając do Was e-mailem
        4. Wrzucając do skrzynek pocztowych - wyłącznie w najważniejszych sprawach
  
    **Czekamy z niecierpliwością na Wasze sugestie oraz pomysły**, jak ulepszyć nasze osiedle :)

4. Obecnie pracujemy nad planem likwidacji spółdzielni, od której wspólnoty przejmą wszystkie obowiązki.
Przez następne kilka tygodni oba podmioty (wspólnoty oraz spółdzielnia), będą działały równolegle, umożliwiając
nam wygodne przeniesienie zasobów, umów i dokumentacji. Postaramy się przeprowadzić transfer tak, aby nie było
to dla Was uciążliwe. Więcej szczegółów na ten temat na [walnym zgromadzeniu Spółdzielni 10 czerwca](/walne-zgromadzenie-spoldzielni/).

**Pozdrawiamy serdecznie**,

**Wasz Zarząd**,  
*Agnieszka Reginek*  
*Kazimierz Kowalczyk*  
*Krzysztof Opaliński*  
*Norbert Potocki*