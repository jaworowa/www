---
layout: post
title:  "Podsumowanie spotkania z 11 lipca"
author: norbert
image: assets/images/5.jpg
featured: false
---
Drodzy,

chcieliśmy Wam bardzo podziękować za produktywne i przyjazne spotkanie
wspólnot! Poniżej załączamy podsumowanie spotkania, Wasze uwagi, pytania
i odpowiedzi, oraz wstępne projekty uchwał, planu gospodarczego, i
regulaminu, które zaprezentowaliśmy. Zapraszamy Was również do dalszej
dyskusji i zgłaszania pomysłów mailowo
([zarzad@jaworowa.org](mailto:zarzad@jaworowa.org)), na
chacie
([https://jaworowa.org/whatsapp](https://jaworowa.org/whatsapp)),
bądź listownie przez najbliższe trzy tygodnie. Do momentu wybrania
administratora, oferujemy też ograniczoną możliwość dyskusji
telefonicznej (bezpośredni kontakt do członka zarządu (p. Norbert) -
607-032-135, codziennie w g. 18-20, w weekend w g. 18-23). Po trzech
tygodniach będziemy finalizować i poddawać pod głosowanie uchwały i plan
gospodarczy, tak aby wspólnoty ruszyły w pełni od pierwszego września.

Dodatkowo pozostawimy kilka kopii poniższych dokumentów w wersji
papierowej w ochronie, gdyby ktoś preferował taką wersję. Ponieważ są to
na razie wersje robocze, zdecydowaliśmy się nie dystrybuować oddzielnej
kopii do każdego lokalu, oszczędzając przy okazji środowisko (ok. 1500
kartek papieru).

**Wasz Zarząd**,  
*Agnieszka Reginek*  
*Kazimierz Kowalczyk*  
*Krzysztof Opaliński*  
*Norbert Potocki*

## Podsumowanie spotkania

### **Powitanie i cel spotkania**

Głównym celem dzisiejszego spotkania jest budowanie przejrzystości
pomiędzy zarządem a właścicielami na temat działań i funkcjonowania
wspólnot mieszkaniowych. W tym celu omówimy następujące tematy:

1.  Przedstawienie aktualnego postępu prac przy założeniu wspólnot, m.in

    a.  Wizja osiedla

    b.  Plan na najbliższe dwa miesiące

    c.  Plan do końca roku 2024

    d.  Wstępny plan na następne lata

2.  Przedstawienie zarysu początkowych uchwał regulujących działanie
    wspólnot, planu gospodarczego, i regulaminu osiedla

3.  Pytania, odpowiedzi, i otwarta dyskusja

*Uwaga 1**:** wszystko informacje przedstawione na spotkaniu są naszymi
**propozycjami**, i serdecznie prosimy o **zgłaszanie do nich uwag przez
najbliższe trzy tygodnie**. Dopiero gdy zbierzemy i omówimy wszystkie
sugestie właścicieli, przygotujemy finalną wersję planu działania i
poddamy go pod głosowanie - prawdopodobnie na początku sierpnia.*

*Uwaga 2: Na końcu dokumentu znajduje się sekcja z pytaniami i
odpowiedziami, które przedyskutowaliśmy na zebraniu. Wiele z nich
wyjaśnia w większych szczegółach elementy tego dokumentu.*

### **Chronologia wydarzeń**

2024

-   Maj-Czerwiec

    -   Wybranie zarządu wspólnot - wykonane

    -   Zarejestrowanie wspólnot - wykonane

    -   Dokładne zrozumienie osiedla i jego potrzeb - wykonane

    -   Dyskusje z firmami obsługującymi osiedle w celu zachowania
        ciągłości obsługi - wykonane

    -   Przygotowanie projekty planu gospodarczego na pozostałą część
        2024 roku - wykonane \[w załączniku\]

    -   Przygotowanie uchwał początkowych - wykonane \[w załączniku\]

-   Lipiec-Sierpień

    -   11 lipca - pierwsze spotkanie informacyjne

    -   Lipiec - początek sierpnia

        -   Konsultacje wizji osiedla, uchwał, regulaminu, i planu
            gospodarczego ze wspólnotą

        -   Rozpoczęcie analiz ocieplenia budynków

    -   5 sierpnia

        -   podpisanie umów z usługodawcami z terminem rozpoczęcie od 1
            września

        -   \[spółdzielnia\] wypowiedzenie starych umów od września

    -

-   Wrzesień-Grudzień

    -   (dokładna data nieznana, oczekujemy na informację od
        spółdzielni) rozwiązanie spółdzielni i przekazanie zasobów
        wspólnotom

    -   **1 września**

        -   **rozpoczęcie** zbierania składek i opłat na fundusz
            remontowy **przez** **wspólnoty**

        -   **zaprzestanie** zbierania składek i opłat na fundusz
            remontowy **przez** **spółdzielnię**

2025

-   Przeprowadzenie analiz największych problemów osiedla (krótko
    omówione poniżej)

-   Przygotowanie 5 letniego planu inwestycyjnego

### **Wizja osiedla**

#### Główne zasady

1.  "Przyjemne miejsce" do życia, gdzie każdy jest wysłuchany i wzięty
    pod uwagę

2.  Osiedle wysokiej jakości, ale z zachowaniem rozsądnych kosztów

3.  Ochrona długoterminowej wartości nieruchomości dla wszystkich
    właścicieli

### **Omówienie organizacji osiedla**

#### Co się NIE zmienia

1.  Do momentu przejęcia zarządu przez wspólnoty (1go września), za
    obsługę osiedla wciąż odpowiedzialna jest spółdzielnia i obecny
    administrator - kontakt do p. Kamili Góreczny jest wciąż aktualny.

2.  Obsługa osiedla

    a.  Ochrona

    b.  Sprzątanie

    c.  Konserwator

    d.  Obsługa bramy

    e.  Obsługa domofonów

3.  Zaangażowanie osób chętnych do pomocy w celu utrzymania osiedla

####  Co się zmienia

1.  Większe prawa (w stosunku do spółdzielni, oraz zgodne z ustawą)
    właścicieli dot. podejmowania decyzji na temat działania osiedla
    oraz jego wydatków

2.  Doprowadzenie zarządzania osiedlem do stanu zgodnego z ustawą o
    własności lokali i powiązanych praw

3.  Formy komunikacji z zarządem wspólnoty

    a.  Oficjalna strona wspólnoty -
    [jaworowa.org](http://jaworowa.org)

    b.  Email:
    [zarzad@jaworowa.org](mailto:zarzad@jaworowa.org)

    c.  Whatsapp (chat):
    [https://jaworowa.org/whatsapp](https://jaworowa.org/whatsapp)

    d.  Telefon (tymczasowo do członków zarządu, w przyszłości podamy
    inny numer, dedykowany do administratora) - p. Norbert - (numer: prosimy sprawdzić wiadomość email), codziennie w g. 18-20, w weekend
            w g. 18-23. Jeśli nie będę mógł odebrać, to niedługo później
            oddzwonię :)

    e.  nowe konta bankowe do rozliczeń z właścicielami (informacje dot.
    numerów zostaną dostarczone indywidualnie) (od 1go września)

    f.  nowy portal internetowy do wykonywania płatności i rozliczeń (od
    1go września)

    g.  możliwość dołączania do spotkań wspólnoty poprzez
    wideokonferencje i telefonicznie

    h.  możliwość oddawania głosów za uchwałami elektronicznie

4.  Opłaty za mieszkania

    a.  Zmiany opłat za mieszkania na resztę 2024 roku (od 1go
    września) - wynikające z:

       i.  uproszczonego (w celu zgodności z ustawą) naliczania opłat -
            wszystkie opłaty będą naliczane zgodnie z udziałami w
            nieruchomości

       ii. czterech podwyżek płac minimalnych w ostatnich dwóch latach
            oraz wzrostu kosztu materiałów (inflacja) bez podnoszenia
            czynszów na osiedlu,

            1.  Do tej pory metodą ochrony mieszkańców przed podwyżkami
                było obcinanie zakresu usług osiedla - krótsze godziny
                pracy ochrony, rzadsze sprzątanie klatek, itp.. Niestety
                dalsze ograniczenie usług spowodowałoby znaczne
                obniżenie jakości osiedla, także musimy odpowiedzieć na
                podwyżki poprzez adekwatne podniesienie opłat.

            2.  w 2024 spółdzielnia została poinformowana o
                nadchodzących podwyżkach cen usług przez usługodawców,
                ale z powodu braku przygotowania planu gospodarczego
                spółdzielni na 2024 rok, zmiany te zostaną uwzględnione
                dopiero teraz, w planach wspólnot.

    b.  Przyszłe opłaty będą aktualizowane co roku w celu uwzględnienia
    inflacji i wzrostu płac minimalnych

5.  Potencjalna zmiana administratora osiedla (od 1go września)

    a.  Obecnie zbieramy oferty, i celujemy w wybór administratora w
    sierpniu. Pod uwagę bierzemy kilka firm, włącznie z obecnym
    administratorem osiedla.

6.  Nowy regulamin osiedla

    a.  Znacznie uproszczony (w celu doprowadzenia do zgodności z
    ustawą), w załączniku.

#### Skrótowe omówienie projektów uchwał początkowych
Uwaga: Treści uchwał są dostępne elektronicznie, ale nie publikujemy ich na tej stronie w celu zachowania prywatności
wspólnoty - jeśli chcesz otrzymać dostęp, skontaktuj się z zarządem mailowo.

-   Zachęcamy do przeczytania dokładnie wszystkich projektów uchwał i
    zgłaszania sugestii. Przy ich przygotowaniu konsultowaliśmy się z
    zaprzyjaźnionymi wspólnotami, oraz radcą prawnym.

-   Poniżej krótko omawiamy intencję każdej z uchwał, w sposób
    przystępny i (mamy nadzieję :) łatwy do zrozumienia

<!-- -->

-   Uchwały i krótkie omówienia

    -   **Uchwała 2/2024 - dot. przyjęcia planu gospodarczego**

        -   Standardowa uchwała podsumowująca plan gospodarczy na resztę
            roku 2024. Zawiera ona załącznik, którym jest sam plan
            gospodarczy. Dokładniejszy opis wszystkich pozycji planu
            gospodarczego znajdziecie w oddzielnej sekcji "**Omówienie
            projektu planu gospodarczego**" w tym dokumencie.

    -   **Uchwała 3/2024 - dot. ustalenia wysokości miesięcznej zaliczki
        na fundusz remontowy**

        -   Standardowa uchwała tworząca fundusz remontowy.

        -   Ustalamy składki na poziomie zbliżonym do tych, które
            pobierała spółdzielnia (ok. 2 zł za m kw.)

        -   Ustawa wymaga aby składki były wyliczane zgodnie z
            udziałami, dlatego używamy jednostki 1/10000 (jeden udział w
            nieruchomości) zamiast metrów kwadratowych

        -   Zgodnie z ustawą każdy wydatek z funduszu remontowego musi
            być zatwierdzony przez ponad 50% udziałów (w przeciwieństwie
            do spółdzielni, gdzie decydowała większość osób fizycznie
            obecnych na zebraniu).

        -   Aby umożliwić szybkie reagowanie na nieprzewidziane problemy
            o małej skali, uchwała pozwala zarządowi wykonywać remonty
            do pewnej kwoty rocznie bez konieczności zbierania głosów.

        -   Dodaliśmy również zapis, pozwalający na wykorzystanie
            środków z funduszu remontowego na ulepszenia i naprawy
            części na której znajdują się miejsca parkingowe, i droga
            dojazdowa do budynków.

    -   **Uchwała 4/2024 - dot. podziału kosztów obsługi osiedla
        pomiędzy wspólnotami**

        -   Zamysłem tej uchwały jest podzielenie kosztów wspólnych (np.
            sprzątania, ochrony), po równo pomiędzy obydwie wspólnoty.

        -   Mamy trzy rodzaje wydatków, które wymagają innego podejścia,
            aby umożliwić taki podział:

            -   Koszty stałe - tutaj obydwie wspólnoty będą negocjowały
                wspólnie stawki umów, a następnie przetną koszt na pół,
                i podpiszą dwie niezależne umowy z usługodawcą.

            -   Koszty zmienne (np. materiały do utrzymania zieleni) -
                tę będziemy rozdzielać na pół i prosić usługodawców o
                wystawienie dwóch faktur na każdy wydatek.

            -   Koszty zmienne, gdzie nie jest możliwe zastosowanie
                powyższej metody (np. energii elektrycznej - całe
                oświetlenie osiedla, stróżówki, itp. jest obecnie
                podpięte pod licznik wspólnoty 31-41, i nie ma łatwej
                możliwości jego rozdzielenia) - takie koszty będziemy
                refakturować wewnętrznie.

    -   **Uchwała 5/2024 - dot. metod korespondencji wspólnoty
        mieszkaniowej z właścicielami lokali**

        -   Jest to standardowa uchwała regulująca wyrażenie zgody na
            korespondencję pocztową i elektroniczną.

    -   **Uchwała 6/2024 - dot. naliczania należnych odsetek za
        opóźnienia w opłatach**

        -   Jest to standardowa uchwała regulująca naliczanie odsetek za
            opóźnione płatności.

    -   **Uchwała 7/2024 - dot. kolejności pokrywania zobowiązań
        właścicieli lokali wobec Wspólnoty Mieszkaniowej**

        -   Jest to standardowa uchwała regulująca kolejność pokrywania
            zobowiązań.

    -   **Uchwała 8/2024 - dot. przeznaczenia pożytków, odsetek
        bankowych i odsetek od zaliczek**

        -   Jest to standardowa uchwała regulująca wykorzystanie
            przychodów wspólnoty i przekazywanie ich na fundusz
            remontowy.

    -   **Uchwała 9/2024 - dot. zasad prowadzenia pozaksięgowej
        ewidencji kosztów zarządu nieruchomością wspólną**

        -   Jest to standardowa uchwała regulująca prowadzenie
            księgowości.

    -   **Uchwała 10/2024 - dot. przyjęcia Regulaminu Porządku
        Domowego**

        -   Uchwała przyjmująca regulamin wspólnot. Sam regulamin
            znajduje się w załączniku. Wiele zapisów w regulaminie
            spółdzielni zostało uproszczonych bądź usuniętych aby
            doprowadzić je do zgodności z ustawą.

    -   **Uchwała 11/2024 - dot. ustalenia granic nieruchomości
        wspólnej**

        -   Tutaj precyzujemy co stanowi własność wspólną (np. ogródki,
            tarasy, elementy zainstalowane na elewacji) oraz jakie
            obowiązki wynikają z ich utrzymania dla właścicieli.

        -   Ustalamy również zasady wspólnej estetyki dla naszego
            osiedla (np. wszystkie okiennice muszą być w tym samym
            kolorze).

    -   **Uchwała 12/2024 - dot. upoważnienia zarządu wspólnoty do
        wydawania zgód na montaż klimatyzatorów**

        -   W coraz większej ilości mieszkań w naszych blokach są
            zainstalowane klimatyzatory. Do tej pory właściciele często
            instalowali je według własnego uznania, zaburzając
            jednorodność estetyki budowli, oraz czasami utrudniając
            życie innym mieszkańcom.

        -   Ta uchwała reguluje sposób wydawania zgód na instalację
            klimatyzatorów, oraz w jaki sposób będą weryfikowane
            instalacje wykonane do tej pory.

    -   **Uchwała 13/2024 - dot. zarządzania działką przylegającą do
        wspólnoty, obejmującą miejsca postojowe, drogę dojazdową do
        nieruchomości, ogrodzenie, oraz teren zielony**

        -   Nasze osiedle, składa się z trzech działek, otoczonym
            wspólnym ogrodzeniem, bramą wjazdową, zielenią, instalacją
            świetlną, systemem monitoringu, itp.

        -   Dwie z powyższych działek są reprezentowane przez wspólnoty
            (31-41 oraz 43-53). Trzecia działka (na której są miejsca
            parkingowe, droga dojazdowa, brama, itp.) jest niezależnym
            bytem z własną księgą wieczystą, i jako taka nie należy do
            wspólnot.

        -   Ta uchwała udziela prawa zarządzania działką z miejscami
            parkingowymi, obydwu wspólnotom. Dzięki temu możemy dbać o
            jej teren, a w przyszłości wykonać dodatkowe modernizacje.

    -   **Uchwała 14/2024 - dot. segregowania odpadów komunalnych**

        -   Jest to standardowa uchwała precyzująca zarządzenie odpadami
            komunalnymi.

#### Omówienie projektu planu gospodarczego

-   Projekt planu gospodarczego wspólnoty na obecny rok znajduje się w
    załączniku.

-   Plan obejmuje w tej chwili cały rok, umożliwiając łatwe porównanie
    zmian w stosunku do planów spółdzielni z przeszłości, oraz ich
    wpływu na zmiany czynszów.

-   Przed finalizacją planu, przeskalujemy wszystkie wartości, aby
    obejmowały wyłącznie okres od września do końca roku, oraz następnie
    podzielimy na pół - pomiędzy obydwie wspólnoty.

-   Dodatkowo możecie w nim znaleźć następujące różnice w stosunku do
    planów gospodarczych z przeszłości

    -   Ustawa wymaga aby składki były wyliczane zgodnie z udziałami,
        dlatego używamy jednostki 1/10000 (jeden udział w nieruchomości)
        zamiast metrów kwadratowych

    -   Wyodrębniliśmy koszty stałe od kosztów zmiennych dla usług
        obsługi osiedla

    -   Zlikwidowaliśmy kategorie "rezerwa" , "materiały
        eksploatacyjne", itp., zastępując je precyzyjniejszymi opisami
        wydatków

    -   Uwzględniliśmy podwyżki płac minimalnych, które zostały
        wprowadzone w styczniu i lipcu w kosztach ochrony, oraz
        przeglądów

    -   Uwzględniliśmy wzrost kosztu materiałów budowlanych i utrzymania
        zieleni (inflacja)

    -   Przygotowaliśmy wyższą projekcję wydatków na energię
        elektryczną, w związku ze zmianami w "tarczy energetycznej"

    -   Obniżyliśmy roczne wynagrodzenie zarządu z 33 tys zł do 0 zł (w
        terminologii spółdzielni odpowiednik w planie był nazywany
        wynagrodzeniem Rady Nadzorczej) - naszą wizją jest, że
        członkowie zarządu są motywowani dobrem wspólnoty, i nie
        pobierają wynagrodzenia za swoją pracę

    -   Podwyższyliśmy kwotę ubezpieczenia (o 4 tys zł), aby
        odzwierciedlić planowane podwyżki cen, oraz zapewnić ochronę
        członkom zarządu na przypadek popełnienia błędów podczas
        zarządzania nieruchomością

    -   Podwyższyliśmy przewidywane wynagrodzenie Administratora (w
        terminologii spółdzielni odpowiednik w planie był nazywany
        Wynagrodzeniem Zarządu) aby uwzględnić wzrost płac

    -   Podwyższyliśmy przewidywane koszty obsługi prawnej, w związku z
        tym, że dopiero sformalizujemy działanie wspólnot. Ten koszt
        powinien znacząco spaść w przyszłych latach.

    -   Przygotowaliśmy plan wydatków z funduszu remontowego, aby
        rozpocząć prace nad największymi problemami wspólnoty - dostępne
        w dalszej części dokumentu.

#### Kanały komunikacyjne z zarządem

-   Oficjalna strona wspólnoty -
    [jaworowa.org](http://jaworowa.org)

-   Email:
    [zarzad@jaworowa.org](mailto:zarzad@jaworowa.org)

-   Whatsapp (chat):
    [https://jaworowa.org/whatsapp](https://jaworowa.org/whatsapp)

-   Telefon (tymczasowy do członków zarządu, w przyszłości podamy inny
    numer, specyficzny dla administratora)

    -   p\. Norbert - (numer w mailu), codziennie w g. 18-20, w weekend w g.
        18-23. Jeśli nie będę mógł odebrać, to niedługo oddzwonię :)

-   Nowy portal internetowy do rozliczeń - zostanie uruchomiony przed
    wrześniem

-   Planujemy wysyłać do was kwartalne aktualizacje na temat działań
    zarządu

#### Następne kroki

-   Wyślemy podsumowanie spotkania elektronicznie i opublikujemy na
    naszej stronie internetowej -
    [jaworowa.org](http://jaworowa.org)

-   Wyślemy wstępne wersje uchwał, oraz planu gospodarczego w celu
    konsultacji

-   Serdecznie prosimy o kontakt i zgłaszanie uwag

### **Co, gdy wspólnoty już ruszą? Zajęcie się największymi problemami osiedla**

*Uwaga: serdecznie prosimy Was o zgłoszenie dodatkowych problemów które
widzicie, bądź spodziewacie się, że nastąpią w najbliższych latach.*

1.  Znaczące wydatki na ogrzewanie mieszkań i części wspólnych w
    chłodniejszych okresach roku

2.  Zalania piwnic

3.  Rosnące ceny energii elektrycznej

4.  Rosnące ceny obsługi osiedla z powodu wzrostu płac minimalnych i
    inflacji

5.  Pogarszający się stan elewacji - zacieki, białe rury, klimatyzatory

6.  Słabe wykorzystanie pomieszczeń technicznych

7.  Zbliżająca się konieczność wymiany pieców gazowych

8.  Pogarszający się stan domofonów

9.  Oświetlenie na klatkach włącza się zbyt późno

### **Pytania i odpowiedzi**

Poniżej podsumowujemy pytania zadane na spotkaniu i dyskusję jaka
została przeprowadzona.

#### Pytanie: Jaka jest wartość dodana wspólnoty w stosunku do spółdzielni

Odpowiedź:

-   Doprowadzenie zarządzania osiedlem do stanu zgodnego z prawem o
    własności lokali.

-   Większe (w stosunku do spółdzielni, oraz zgodne z ustawą) prawa
    właścicieli dot. podejmowania decyzji na temat działania osiedla
    oraz jego wydatków

-   Obniżenie ryzyka prawnego dla właścicieli lokali podczas ich
    sprzedaży

-   \[na przyszłość\] Obniżenie ryzyka konsekwencji prawnych w związku z
    zaciąganiem kredytów

#### Pytanie: Liczniki energetyczne - czy można założyć podlicznik we wspólnocie 31-41 aby jasno wydzielić koszty oświetlenia osiedla, stróżówki, bramy, itp.?

Odpowiedź:

-   Według naszego konserwatora, jest to bardzo skomplikowana operacja.
    Jako alternatywne rozwiązanie, przygotujemy matematyczny model,
    które powinien przewidzieć te koszty z rozsądnym błędem
    statystycznym.

#### Pytanie: Czy zachowamy ochronę w obecnym stanie?

Odpowiedź:

-   Naszą propozycją na ten rok jest zachowanie usług ochrony w stanie
    obecnym.

-   Na spotkaniu część właścicieli wyraziła głos sprzeciwu wobec
    utrzymania obecnej ochrony, i prośbę o przeprowadzenie głosowania w
    tym celu. Jako zarząd przygotujemy podsumowanie sytuacji ochrony,
    oraz różnych opcji (np. zachowanie ochrony, zmiana zakresu, zmiana
    firmy, całkowite usunięcie, itp.) do Waszego wyboru, i
    przeprowadzimy głosowanie.

#### Pytanie: Czy możemy wyjaśnić termin zarząd i rada nadzorcza? Nie zgadzają się one z obecnymi nazwami w kontekście spółdzielni.

Odpowiedź:

-   Tutaj wystąpiło pewne zamieszanie spowodowane tym, że termin
    "Zarząd" oznacza różne rzeczy w kontekście spółdzielni, oraz
    wspólnoty. Poniżej wyjaśnienie:

    -   **Wspólnotami** mieszkaniowymi zarządza jedna grupa - **Zarząd
        Wspólnoty** - obecnie wybrani czterej członkowie naszego
        osiedla.

    -   **Spółdzielnią** zarządzają **dwie grupy osób**

        -   **Zarząd Spółdzielni** to obecnie jedna osoba - p. Kamila
            Góreczny z firmy ADM Kwadrat

        -   **Rada Nadzorcza Spółdzielni** - to obecnie wybrani 3
            członkowie naszego osiedla, którzy prowadzą nadzór nad
            **Zarządem Spółdzielni**

-   Dodatkowo zarówno wspólnoty jak i spółdzielnie mogą mieć
    administratora. W **Spółdzielni** obecnie tę rolę pełni p. Kamila -
    równocześnie z pełnieniem roli prezesa Zarządu Spółdzielnie.

#### Pytanie: Kto będzie administratorem osiedla? Jakie są kryteria wyboru?

Odpowiedź:

-   Jesteśmy obecnie w trakcie wyboru administratora, i planujemy podjąć
    wybór zanim wspólnoty ruszą na początku września.

-   W tej chwili rozważamy trzech kandydatów - dwóch z polecenia od
    wspólnot z naszej okolicy, oraz p. Kamilę Góreczny, która była
    administratorem osiedla przez ostatnie kilka lat.

-   Kryteria wyboru:

    -   Doświadczenie z zarządzaniem podobnymi osiedlami i podobnymi
        problemami

    -   Opinie na temat osoby (od zaprzyjaźnionych wspólnot)

    -   Koszt

#### Pytanie: Kto decyduje o sposobie wydawania funduszu remontowego?

Odpowiedź:

-   W przeciwieństwie do spółdzielni, we wspólnotach wydatki
    wykraczające poza zwykły zarząd muszą być uzgadniane za pomocą
    uchwały i przegłosowane większością udziałów wspólnoty. Zachęcamy do
    przeczytania uchwały regulującej działanie funduszu remontowego, aby
    poznać detale.

#### Pytanie: Czy koszty napraw budynków będą dzielone pomiędzy wspólnoty? Co jeśli jeden budynek wymaga większych napraw niż drugi?

Odpowiedź:

-   Nie, koszty napraw dot. budynków nie będą dzielone. Każda wspólnota
    posiada własny fundusz remontowy, z którego będą pokrywane wydatki.
    Wyłącznie wydatki na ulepszenie całego osiedla (np. wymiana
    domofonów, bramy, itp.) będą po równi pokrywane przez obydwie
    wspólnoty.

#### Pytanie: Jak dzielone będą zyski z wynajmu pomieszczeń wspólnych?

Odpowiedź:

-   Planujemy przeznaczyć zyski dla wspólnoty, której pomieszczenie
    zostało wynajęte. Docelowo (zgodnie z uchwałą) zyski zostaną
    przekazane na fundusz remontowy.

#### Pytanie: Czy możemy dodać wpis do regulaminu z zakazem palenia na terenach wspólnych (ogródki, tarasy, balkony).

Odpowiedź:

-   Już dodaliśmy :)

#### Pytanie: Brak udostępnienia ogródków na czas remontów tarasów znacząco utrudnił pracę w przeszłości. Czy możemy coś z tym zrobić?

Odpowiedź:

-   Jak najbardziej! Uregulujemy tę sprawę za pomocą oddzielnej uchwały
    i odpowiednich wpisów do regulaminu. Naszą wizją jest dobro
    wszystkich mieszkańców, dlatego zarząd wspólnoty będzie działał jako
    mediator pomiędzy osobami przeprowadzającymi remont oraz
    użytkownikami ogródków, aby żadna ze stron nie została pokrzywdzona.

#### Pytanie: Czy możemy rozwiązać problem nieestetycznych, i cieknących klimatyzatorów?

Odpowiedź:

-   Już nad tym pracujemy! Mamy przygotowaną uchwałę (w załączniku) i
    czekamy na komentarze!

#### Pytanie: Pojemnik na odpady zielone ustawiony naprzeciw bramy utrudnia wjazd i parkowanie. Czy możemy coś z tym zrobić?

Odpowiedź:

-   Oczywiście! Dodaliśmy problem do listy i przyjrzymy się mu w
    najbliższym czasie :)
